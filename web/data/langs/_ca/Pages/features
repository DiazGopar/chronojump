:::startTitle:::
Característiques del programari de gestió
:::endTitle:::

El ChronoJump permet el registre de qualsevol salt amb les repeticions que es desitgin. Iniciant-los des de dins o des de fora de la plataforma, enregistrant independentment el temps de contacte i el  temps de vol, axí com la càrrega extra, l'alçada de la caiguda, la limitació per salts o per temps i la descripció tècnica. 
<p>
El ChronoJump fa servir una petita base de dades Sqlite que el capacita per vincular salts a subjectes i sessions. D'aquesta manera permet realitzar tot tipus de comparacions entre ambdues variables.
<p>
És possible i senzill crear nous tipus de salts amb les variables descrites anteriorment.  
<p>
És multiplataforma; Pel fet d'estar programat en C# usant Mono, hauria de funcionar correctament amb GNU/Linux, MacOSX, Windows... fins al moment funciona amb GNU/Linux i Windows. 
<p>
Incorpora les següents característiques (sempre que no s'especifiqui el contrari, permet mostrar mitjanes, valors màxims, o bé tots els valors d'una única sessió o entre un número indeterminat de sessions ( longitudinal) i amb distinció de gènere).

<ul>
<li>Resum d'una o diferents sessions 
<li>Estudi d'un únic subjecte
<li>Temps de vol de salts simples 
<li>Temps de contacte, temps de vol i índex entre ambdós, en salts amb caiguda i en salts  repetitius (breument s'implementarà també la velocitat d'arrencada).
<li>Potència en salts repetitius 
<li>Evolució de salts repetitius (únicament en una sessió) 
<li>Índex d'elasticitat i d'utilització de braços.
<li>...(la composició modular del ChronoJump facilita la inclusió de nous estadístics) 
</ul>

Chronojump permet també l'estudi de <b>curses</b>, <b>temps de reacció</b> i <b>ritmes</b>.

<p>

Possibilitat de mostrar els gràfics de tots els estadístics descrits mitjançant la llibreria gràfica  <a href="http://netcontrols.org/nplot/">NPlot</a>.

<p>
Possibilitat d'exportar les dades dels salts a fulls de càlcul (format CSV). 
<p>
Creació d'informes personalitzats de totes les dades obtingudes i els estadístics (format HTML). 

<h5>Característiques del cronòmetre</h5>

L'aparell Cronometrador: Chronopic, està basat en la targeta Entrenadora Skypic (consulteu la documentació), i ofereix una precisió d'una mil·lèsima de segon, segons s'ha pogut comprovar. 
<p>
Alguns sistemes de cronometratge del salt fan servir, únicament, un ordinador personal connectat a la plataforma. Els ordinadors actuals són multifuncions, característica que els impedeix garantir un mesurament fiable,  pel fet que poden estar realitzant qualsevol altra tasca en aquell mateix moment. Més informació a l'apartat <a href="construction_ca.html">Construcció</a>

 <p>
 
 <h5>Característiques de la plataforma</h5>

 La plataforma de contactes es pot fabricar tal i com s'explica a l'apartat <a href="construction_ca.html">Construcció</a>.

 <h5>Característiques futures</h5>

Breument s'hi volen implementar les següents funcions: 
<ul>
<li>Es preveu la possibilitat de substituir les plataformes de contactes per cèl·lules fotoelèctriques. El mètode de fabricació de cèl·lules fotoelèctriques encara no està descrit, si teniu informació referent a aquest tema, preguem la seva col·laboració. 
<li>Possibilitat de modificar la sensibilitat del cronòmetre a cada salt. 
<li>Si desitgeu altres característiques, no dubteu en demanar-les a les llistes de correu.
</ul>
