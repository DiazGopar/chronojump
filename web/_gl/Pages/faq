:::startTitle:::
FAQ de ChronoJump - listado de preguntas frecuentes
:::endTitle:::

<ol>
<li><a href="#platform">Plataforma de contactos</a>
<li><a href="#chronopic">Cronómetro Chronopic</a>
<li><a href="#chronojump">Software ChronoJump</a>
</ol>

<h5 id="platform">Plataforma de contactos</h5>

<ol>
<li>Como podo construír a plataforma de contactos?
<p>
Siga as instrucións descritas nesta páxina web: <a href="construction_contact_platform_gl.html">"Instrucións para a construción dunha plataforma de contactos para a medición da capacidade de salto/s"</a>.


<p><li>Onde podo mercar a plataforma de contactos? Podo vender a que eu fixen?
<p>
Nós non comercializamos plataformas de contactos, porén instamos a quen desexe empregar este método a que fabrique a súa propia plataforma. Se algún particular ou empresa decide fabricalas segundo o método que explicamos ou calquera outro que sexa compatible e quere vendelas, pódenos avisar e faremos difusión do seu servizo, aínda que non nos faremos responsables da súa calidade. 

<p><li>Por que o aceiro ten que ser temperado?
<p> O aceiro da plataforma de contactos vai ser sometido a numerosas forzas polo que, se é temperado, resistirá  mellor e terá máis capacidade de retorno á súa posición inicial.

<p><li>Por que non empregades células fotoeléctricas?
<p>
Porque aínda ninguén colaborou ofrecéndonos información sobre como fabricalas, onde mercalas, prezos, retardo na detección de eventos... agradecemos colaboracións nesa materia.

<p><li>Descubrín unha maneira mellor de facer a plataforma de contactos, onde podo anunciala?
<p>
Escribe un correo á lista <a href="contact_gl.html">chronojump-list</a> e veremos como podemos anunciar a túa proposta.

</ol>
<p align="right"><a href="#top">Subir</a></p>

<h5 id="chronopic">Cronómetro Chronopic</h5>

<ol>
<li>Por que é necesario un cronómetro se calquera ordenador pode facer esa función?
<p>Os sistemas operativos modernos son multitarefa, o que significa que o ordenador asigna pequenas cantidades de tempo para a realización de cada unha das tarefas de maneira que parece que executa todas a un tempo. Se o ordenador se encarga de captar os estímulos que proceden da plataforma de contactos, en ocasións será tardío en advertir estes eventos porque estará ocupado noutros <i>asuntos</i>, o que se vén traducir en problemas de fiabilidade debido a que dous saltos da mesma duración poderían obter medicións distintas por circunstancias aleatorias.<br>
O cronómetro externo que construímos está especializado na captación de eventos na plataforma de contactos polo que non aparecerán erros de fiabilidade nos seus rexistros.<br>
Chronopic permitirá ademais que se poida usar ChronoJump ou a súa versión reducida ChronoJump-mini en case calquera dispositivo electrónico, e asegura unha boa compatibilidade cara ao futuro.<br>
Para máis información consulte este artigo: <a href=":::articleLink:::/chronojump_sistema_de_medida_congreso_gpul.pdf">"Proxecto ChronoJump: Sistema de Medida da Capacidade do Salto usando Software e Hardware Libres" (en castelán)</a>.


<p><li>Lin que o cronómetro actual é un prototipo, cando estará dispoñible a versión final?
<p>
Para a construción de Chronopic empregouse a tarxeta adestradora de robots Skypic debido a que é hardware libre, a súa construción está documentada, é posible a súa compra directa e está convenientemente validada. 
<br>Polo de agora disponse dunha tarxeta de expansión que permite conectar Skypic coa plataforma de contactos e un software (firmware) que permite que Skypic sexa completamente funcional para a detección de estados e eventos na plataforma de contactos. <br>
Máis adiante crearase a tarxeta Chronopic, con menos instrumentacións que Skypic, de reducidas dimensións e que poderá ser fabricada facilmente ou adquirida por un prezo baixo (15-30 euros en España).<br>
Para máis información lea esta páxina web: <a href="http://www.iearobotics.com/personal/juan/proyectos/chronopic/1.0/">Documentación de Chronopic 1.0 e o Prototipo 1 (en castelán)</a>.

<p><li>Como podo construír o cronómetro?<p>
<p>
Dispón da información completa nesta páxina web: <a href="http://www.iearobotics.com/personal/juan/proyectos/chronopic/1.0/">Documentación de Chronopic 1.0 e o Prototipo 1 (en castelán)</a>. Se non ten coñecementos de electrónica, pida axuda neste eido a algún coñecido ou a algunha empresa local.

<p><li>Onde podo mercar o cronómetro?

<p>A empresa IFARA de Madrid comercializa en España Skypic + a tarxeta de expansión + o firmware de Chronopic (software necesario para a tarxeta) por 70 euros. Máis información nesta mensaxe: <a href="http://mail.gnome.org/archives/chronojump-list/2005-October/msg00002.html">Adquisición do Prototipo I da Chronopic (en castelán)</a>.<br>
Se vostede quere fabricar e vender Skypic + a tarxeta de expansión + o firmware de Chronopic en España ou en calquera outro país, non dubide en poñerse en contacto connosco para que fagamos publicidade do seu servizo.

</ol>
<p align="right"><a href="#top">Subir</a></p>

<h5 id="chronojump">Software ChronoJump</h5>

<ol>
<li>Podo acceder ao código fonte e modificar o programa? E vendelo?
<p>
ChronoJump é software libre distribuído baixo os termos da <a href="http://www.gnu.org/licenses/licenses.html#GPL">licenza GPL</a>, o que lle permite estudalo, modificalo, redistribuílo ou vendelo sempre que se respecte a devandita licenza. Para máis información acceda á páxina web da <a href="http://es.wikipedia.org/wiki/GPL">GPL na Wikipedia</a>.


<p><li>Canto diñeiro custa?
<p>
Na web sempre haberá unha versión de ChronoJump gratuíta, pero vostede pode comercializar, se así o desexa, unha versión. Recoméndase que nela ofreza servizos extra para que os seus clientes se decidan a mercala. Entre os servizos, podería ofrecer cursos a adestradores, asesoría, integración da plataforma + o cronómetro + o software nun só equipo, ... Tamén pode facilitar o programa se o desexa en calquera curso, clase ou conferencia que vostede imparta.

<p><li>En que sistemas operativos e equipos informáticos funciona?
<p>
ChronoJump está escrito para a plataforma de programación <a href="http://www.mono-project.com">MONO</a>, concibida para facilitar que os programas funcionen en moitos sistemas operativos e equipamentos informáticos. Polo de agora, só funciona en sistemas GNU/Linux, pero ofrécese un Live-CD que permite o emprego de ChronoJump desde calquera ordenador PC (con sistemas operativos Linux, Windows, FreeBSD ou calquera outro).<br>
Para mediados da primavera de 2006 está previsto que haxa unha versión executable para Windows sen necesidade do Live-CD.

<p><li>Como podo descargar o programa?
<p>
Entre na páxina web de <a href="installation_gl.html">instalación de ChronoJump</a>.

<p><li>Podo probar ChronoJump sen ter o cronómetro nin a plataforma de contactos?
<p>

Si, creouse un modo simulado no que se executan saltos e carreiras de duración aleatoria para que se poidan probar as características do programa. Ademais incorpórase unha base de datos de exemplo.

<p><li>Cando sairá a versión 1.0 e que prestacións terá?
<p>Ata o momento (a piques de saír a versión 0.4) ChronoJump xa ten máis prestacións que o resto de solucións comerciais e non-comerciais das que temos coñecemento. Pero aínda hai moitos aspectos que incorporar e/ou mellorar que se van describindo no arquivo de <a href="http://cvs.gnome.org/viewcvs/chronojump/roadmap.txt"><i>roadmap</i> ou folla de ruta</a> (inglés).<br>
Se desexa realizar peticións de novas prestacións non dubide en escribir unha mensaxe á lista  <a href="contact_gl.html">chronojump-list</a>.

<p><li>Como podo saber as últimas novidades do proxecto?
<p>
Inscríbase ou consulte os arquivos das <a href="contact_gl.html">listas de correo</a>. Ademais pode consultar o arquivo <a href="http://cvs.gnome.org/viewcvs/chronojump/changelog.txt"><i>changelog</i> ou rexistro de cambios</a>.


<p><li>Por que se chama ChronoJump se tamén serve para medir carreiras?
<p>
A idea inicial era crear un software para a medición das fases temporais do salto, pero comprobouse  que con pouco esforzo o mesmo software podería servir para cronometrar todo tipo de carreiras. Aínda que se traballa nestas liñas, e a medio prazo se vai engadir o estudo de ritmos, os esforzos principais destínanse á medición de saltos, razón pola que ChronoJump conserva o seu nome inicial.

<p><li>Gustaríame colaborar, como podo facelo?
<p>
Escriba á lista de correo <a href="contact_gl.html">chronojump-devel-list</a> preséntese, explíquenos por que quere colaborar e cales son os seus coñecementos.

</ol>
<p align="right"><a href="#top">Subir</a></p>

